---
publishDate: 2021-04-14T11:33:00Z
title: Upřímná recenze - má cenu jít studovat na Unicorn College (University)?
excerpt: Jaké je studium na Unicorn University? Má upřímna recenze vám to snad poví. V průběhu studia budu recenzi aktualizovat. Má cenu jít studovat?
description: Jaké je studium na Unicorn University? Má upřímna recenze vám to snad poví. V průběhu studia budu recenzi aktualizovat. Má cenu jít studovat?
image: ~/assets/images/jak_je_to_na_unicornu.jpg
category: osobni
readingTime: 10
---
import Budova from '~/assets/images/BudovaUnicorn.astro'
import Image1 from '~/assets/images/Image.astro'
import Image2 from '~/assets/images/Image2.astro'


Když jsem na nový rok začal pracovat na komplexním tutoriálu "<a href="/jak-se-naucit-programovat-kompletni-kurz-moderniho-programovani">Jak se naučit programovat</a>", já bláhový optimista jsem si myslel, že tuhle vedlejší hobby činnost v pohodě spolu s Unicorn College (University) zvládnu. Věci se ale mají úplně jinak a dnes se můžete dočíst, co vás bude čekat, pokud se rozhodnete jít studovat na Unicorn College (University).

<Budova />
<span class="text-sm text-gray-500"><a href="https://cs.wikipedia.org/wiki/Unicorn_University" target="_blank" rel="noreferrer noopener nofollow">Zdroj Wikipedia</a>: dnes se už do školy nechodí, všechno jede luxusně online.</span>

## Zaplacená škola? Ale kdepak…

Než budete pokračovat ve čtení, jedno si prosím vyjasněme. Cokoliv zde napíšu **neberte jako nenávistný nebo účelově škodící obsah**. Kdybych si rok zpět měl vybrat, zda na školu jít a měl bych současné zkušenosti, neváhal bych a školné opět zaplatil.

Unicorn je škola, která vám nedá nic zadarmo. Na každé zkoušce číhá nepříjemnost, zrada či nástraha, na kterou se budete muset připravit. Psychicky….

Škola tvrdí, že jí dostuduje okolo 35% lidí. Pravda je ale taková, že když se podíváte na množství bakalářek za rok 2019, tak jich najdete rovných 8 – 10 z oboru IT. Na privátním Discord serveru někdo sdílel statistiku, že úspěšnost na této škole v oboru IT byla mezi roky 2014 – 2018 jen pouhých 8%, ale to zase vyvracel někdo jiný…

<Image1 />
<span class="text-sm text-gray-500">Sami se podívejte, <a href="https://theses.unicornuniversity.net/bachelor-thesis-2019" target="_blank" rel="noreferrer noopener nofollow">kolik bakalářek bylo odevzdáno v roce 2019</a>. Jen pozor, musíte rozlišovat mezi obory. Druhý obor byznys management má podstatně vyšší úspěšnost.</span>

## Mám na to, abych školu udělal?

Tohle je věc, kvůli které vlastně tuhle upřímnou recenzi píši a tahle část je dle mého názoru nejdůležitější pro člověka, který opravdu o titulu ze SW vývoje uvažuje.

## Pokud chcete jít na prezenční studium

Pokud se vám nechce jít do Brna nebo na ČVUT, tak je Unicorn vůbec nejlepší volba. Tuším, že Unicorn je takovou rozumnou derivací (ČVUTU)‘ pro prezenčního studenta. Je to pořád docela slušný masakr, ale když člověk nemusí chodit přes týden do práce a má čas na učení, tak by školu měl zvládnout s lehce odřenou zádelí.

## Pokud chcete jít na kombinované studium

Huh… Mno… tak se připravte, že jste občan druhé kategorie. (Nemyslím to zle, ono to ani jinak nejde). V praxi by se níže uvedený text dal shrnout do smutného „na nic není čas„. Ruku na srdce – pokud nejste schopní najít 1-2 hodiny denně po práci na učení a klidně pak ještě celou sobotu od rána do večera drtit učení, tak se na školu nehlašte. Nedáte to.

## Každý „tutoriál“ začíná tímhle:

- Nemáme čas
- Musíme zařadit turbo
- Řekneme vám jenom základy, ale je to na vašem samostudiu
- Tohle vám do testu nedáme, protože jsme to nestihli probrat (vždycky to do testu dají :D)

Atp.

Jak jsem už psal – těch 50 000,- nikoho nezajímá. Škola se s nikým vůbec nepáře, a přestože se tu dá hodně věcí domluvit, škola nechce vaše peníze. Je jim to fuk. Takže ani na sekundu si nelze říci – však jsem jim dal tolik prachů, ono to nějak projde. Neprojde 🙂

**Na druhou stranu – opět ruku na srdce. Ty tutoriály slouží ke dvěma věcem:**

- Dát studentům osnovu k individuálnímu studiu
- Dát studentům prostor pro konzultace.

Když budete takhle ke škole přistupovat, nebudete mít problém.

## Očistec v prváku…

Jenom abych naznačil, co na vás čeká, pokud se rozhodnete na školu přihlásit. První semestr je takový… vlastně pohodový… teda až na to, že si musíte „nepovinně“ přihlásit matematický proseminář za 9 kreditů, který je teda nepovinný, ale bez něj by byl další semestr nemyslitelný.

### Matematický proseminář

A tenhle mile vypadající matematický proseminář byl takový maskar, že vlastně znám snad jediného člověka z kombinovaného studia, který předmět udělal (kromě tedy sebe). Na nic netušícího studenta čeká celá středoškolská matematika, kdy se v testu objeví i příklady, za které by se ani paní Petáková nemusela stydět.

### Anglický jazyk
Pak je tu mile vypadající angličtina (pořád jsme v prvním semestru), která má označení A1/A2. Takže by člověk očekával takovou tu pub-english. To tedy do doby, než mu v testu přistane otázka typu:

__„Jste krizový manažer IT pobočky v čechách a Váš server nefungoval půl dne. Mateřské společnosti v USA musíte vysvětlit proč k problému došlo a jak jste celou záležitost vyřešil„.__

Pak jdete na ústní, kde kolega dostal téma „Legislativa autonomního řízení vozidel„… Ještě jednou – **úroveň angličtiny A1/A2**.

Na druhou stranu, na zkoušce se mnou byli lidé, kteří anglicky mluvili cca na úrovni A2 a zkoušku udělali. Všechno se dá, když si člověk sedne na zadek a je připravený tomu obětovat hodně času.

### Programování

A pak tu máme (ano, pořád jsme v prvním semestru) programování. Jste rozděleni do týmu 4 lidech a musíte naprogramovat určitou applikaci, která pracuje více-méně s polem objektů. Nic tak zásadně těžkého, až na dvě věci.

- Při zkoušce se dozvíte, že nepracujete s klasickým lokálním node.js, ale využíváte školní framework, který je na první dobrou docela peklo.
- Při zkoušce se ještě dozvíte, že je celé programování ohodnoceno 50 body. Problém je v tom, že se 50 dělí na programování a dokumentaci. Takže si asi řeknete, že 50% za Javascript a 50% za JSDoc… Ale kdepak. Onou dokumentací se myslí dokumentace podle strukturovaného programování, o kterém je lehká zmínka na posledním tutoriálu a vy jste tak na zkoušce hozeni do ledové vody.

Takže jste na zkoušce, a přestože umíte dobře Javascript, tak následujících 8 hodin (ano, opravdu, zkouška trvá 8 hodin) bojujete ne s Javascriptem, ale se školním frameworkem a velmi specifickou dokumentací.

**A tak se člověk po těsně zvládnutém prvním semestru klepe, co ho čeká v tom druhém.**

Nicméně je to nakonec týmová hra. Když je někdo slabší na programování (nebo ho neumí vůbec), pustí se do psaní dokumentace a nebo naopak. Vím o případech, kdy se v týmu sešli skoro všichni neprogramátoři a mluvili o absolutním peklu… **Ale zkoušku prý udělali všichni!**

## Druhý semestr…

Druhý semestr už vypadá o něco lépe. Teda vlastně jenom na venek. Angličtina se tváří tentokrát na úrovni A2/B1 a samotné online testování také vypadá na základy. Otázka je, co zase dostanu za peklo při ústní – ale tak anglinu čert vem.

### Matematická analýza

Matematika mě rozesmála. Platím si 3x týdně doučování, abych matiku na škole přežil a když jsem ukázal osnovu matematické analýzy svému doučujícímu, tak přestože on nikdy nemluví sprostě, vyřkl ono zděšené „No to se vážně po***li“. Ale matika je tentokrát za 6 kreditů, takže nebude případně tolik bolet.

Zde ale opět platí jedna věc. Přestože se tu bavíme o matematické analýze, náročnost příkladů odpovídá zatím snazším (ne těm nejjednodušším) příkladům opět z již zmiňované Petákové. Škola po nikom nechce nic dokazovat a hlavně je tu strašně zajímavá jedna věc.

Díky předmětu „Algoritmizace“, o kterém se budu bavit zde později zjistíte, že tu matiku opravdu potřebujete. Limity například potřebujete znát a také práci s logaritmy. Když jsem se k algoritmům dostal, tak mi docvaklo, proč po nás škola tolik v matice dupe a jak je to vlastně důležité.

Takže ať už chcete nebo ne, matematiku pro kariéru lepšího SW vývojáře prostě potřebujete a verze obtížnosti na Unicornu tomu přesně odpovídá – tohle mají prostě dobře vymyšlené.

### Zase programování

Jiný případ je druhý semestr programování, který je nastaven tak nepřátelsky, jak jen to jde. Máte předmět za 12 kreditů, který se jmenuje cloudová architektura. Tenhle vznešený název v sobě ukrývá celkem 4 předměty:

- Programování (realizace)
- Modelování (návrh)
- Teorie architektury
- Algoritmy

Když se podíváme na programování, tak světe div se, hned v druhém semestru dostanete **napálený React s Expressem**. Takže pokud na školu přišel někdo, kdo před tím neuměl vůbec Javascript a přežil první semestr, tak je hned vhozen do Reactu a Node.js. Kdo v obou technologiích nějak pracoval tak ví, že to není vůbec jednoduché. A spolu s ostatními předměty to nejde dělat jinak, než se denně šrotit, jinak šlus – ende – konečná.

<Image2 />
<span class="text-sm text-gray-500">Projekt „CookBookAlfa“, který v současné době v týmu vyvíjíme. Je to postavené na klasickém MERN stacku (Mongo, Express, React a Node.js). Jedná se o malý vyhledávač receptů, jejich spravování a tvoření.</span>

Když se podíváme na modelování… no… to je vlastně pohoda. Dokonce i teorie architektury je taková nenásilná, čtivá.

#### Jenže pak je tu část čtvrtá – algoritmy….

Mno a tady máme takový malý nešvar… Algoritmy… Abych to ještě jednou lépe vysvětlil – celý předmět je ohodnocen 12 kredity a lze v něm dosáhnout 200 bodů. Aby člověk předmět udělal, musí mít minimálně 120 bodů. To má ale takový malý a dost nehezký šikanózní háček. Algoritmy… Část algoritmů je ohodnocena jen 40 body (dva testy po 20 bodech, oba testy masakr mimochodem). Mno a pokud z těch 40 bodů nedostanete 60% (24b), tak jde celý předmět za 12 kreditů do kopru.

**Ano! Čtete správně – nedáte 24 bodů z dílčí části a 12 kreditů letí oknem.**

Takže uděláte všechny dílčí části a máte 160 bodů… pak se vám nepodaří algoritmy a celá vaše práce (a že je jí opravdu hodně) je vyhozena do koše.

Jenže ono to má logiku. A to naprosto zásadní. **Algoritmy jsou u státnic a je lepší vyfailovat 12 kreditů, než pak totálně podělat zkoušku u státnic**, což je teprve ta pravá katastrofa. Takhle přísně nastavený systém je v důsledku ochrana nás studentů, abychom předmět neprošli s prstem v nose a pak se u státnicích nedivili.

## Pojďme se ale podívat na to, co škola dělá vlastně dobře!

Já vím… já vím… pustil jsem trošku hate, ale když o tom člověk trošku více popřemýšlí, tak si uvědomí, že kdyby to bylo lehčí, tak za co ten titul bude? Mno ne, Unicorn to má nastavené dobře, ale upřímně si myslím, že nás kombinované studenty tak trošku zachránil strýc Covid-19, protože díky němu se všechny prezenční přednášky začaly nahrávat a kombiňáci tak mohou po práci čuče na to, co měli ten den prezenční studenti ve škole.

- Škola vás opravdu naučí IT
- Donutí vás programovat a naučit se to
- Studium online je o dost lepší, než chodit do školy
- Týmové projekty nejsou nějaké tupé prezentace. Jsou to poctivé víkendové workshopy, které jsou nesmírně náročné, ale také nesmírně zábavné a profesionální.
- Přistupují k vám spíše jako ke svému zaměstnanci, než jako ke studentovi.
- Styl komunikace s vedením je opravdu na jiné úrovni, než byste si vůbec dovedli představit.
- Celkově ze školy plyne pocit, že jste na opravdu těžké škole s nesmírně kvalitním vzděláním a dokonale profesionálním přístupem.

## Škola vás opravdu naučí IT
Jsem v sice v současné době na konci prváku, ale za ty dva semestry jsem se toho naučil dost nového na to, abych se mohl těšit na další semestr. Jak jsem psal – je to těžký… opravdu těžký, ale když se po tom roce za tou dřinou ohlédnete, máte k věcem zase o něco jiný, profesionálnější přístup.

## Donutí vás programovat a naučit se to
Co jsem koukal na kolegy, kteří do školy přišli s tím, že vůbec neuměli programovat a vlastně tedy neznali jediný programovací jazyk, teď už perfektně zvládají práci z prvního semestru – tedy programování v Node.js, práci s daty atp.

Pochopitelně ne všem to sedne a jsem zvědav, kolik lidí to na konci prváku položí. O pár už víme, ale spíše mi přijde, že je to minorita, která se jenom neměla čas učit.

## Online studium
Ani nevím, proč jsem tohle nezmínil hned jako první věc, když je to vlastně jeden z nejdůležitějších aspektů školy. Online studium.

Zjednodušeně řečené, online studium nebylo v prvním semestru úplně ideální, ale ve druhém semestru to škola dotáhla k téměř dokonalosti. Všechny materiály jsou perfektně uspořádané (přednášky z prezenčního, online knihy, online kurzy atd.) a jsou dostupné téměř 24/7 (protože občas jim to padne :-)).

Zkrátka – mají to tak dotáhlé, že kdyby mi teďka řekli, abych seděl celý víkend ve škole, tak bych to asi položil. Prostě je top, natáhnout se k přednášce do postele, u toho chovat malou dcerku, pít kafe a stejně se učit.

## Týmové projekty
Tohle je takový standard, ale na nic by člověk neměl být sám. Já mám osobně v týmu člověka, který je bohužel/naštěstí o dost lepší programátor, než jsem já. Člověk, co umí programovat algoritmy v jazyce C, nepřekvapí ho ani úplně nový školní framework, který před tím neviděl a vůbec je pro něj tady zatím programování takové velmi sympatické opáčko.

Asi si dokážete představit, když takového člověka chytnete do týmu, jak moc je to fajn. Schválně se ho snažíme nenechat programovat, aby nás mentoroval a pomáhal nám. A pro to je tady strašná spousta prostoru.

## Zaměstnanecký přístup a styl komunikace
Představte si, že si napíšete stížnost nebo si rovnou trošku otevřete ústa během přednášky (čehož jsem byl svědkem a dost mě to naštvalo) a škola se k tomu postaví nesmírně férově. Všechno pečlivě v týmu proberou a dají vám vědě, zda vám škola může vyhovět.

Například teď naposledy u již zmiňovaného testu z algoritmizace. Dostali jsme test, který měl 4 otázky a trval 15 minut. Problém bylo, že vedle docela slušné obtížnosti otázek nešlo mezi otázkami procházet. Takže když se člověk zasekl na 1. otázce, tak to byl veliký průšvih, protože systém neukazoval běžící čas.

Nicméně studenti napsali stížnost, že to takhle nejde. Navíc poukazovali na to, že takový test by měl mít opravný termín (bylo to za 20bodů a bylo potřeba získat 60%, jinak byl člověk v kaši).

Škola obratem přiznala chybu a další test se bude psát mnohem lepším stylem.

A takhle bych mohl vyjmenovat několik případů z matematického prosemináře, kdy jsem sám nakonec komunikoval s úplným vedením předmětu. A ano, komunikovali jsme jako kolegové ve firmě, než student a vyučující. Prostě pecka!

## Shrnutí

Zmínil jsem to pro jistotu na začátku a tady to uzavřu. Pokud to myslíte opravdu smrtelně vážně, tak je Unicorn University naprosto jasná volba. Je to hodně náročné studium, které vás ale umí odměnit.

Hrozně se těším na druhý ročník, který budu zde promítat do hodnocení školy. Snad mě škola nezklame, protože do teď je to naprostá paráda!
