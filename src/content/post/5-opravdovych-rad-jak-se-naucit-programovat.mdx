---
publishDate: 2019-09-07T00:00:00Z
title: 5 opravdových rad, jak se naučit programovat
excerpt: Programování je jako sport. Pokud ho nebudete pravidelně cvičit, nebudete v něm dobrý. Pokud ho budete pravidelně cvičit, budete v něm dobrý. Tento článek obsahuje 5 opravdových rad, jak se naučit programovat. Vychází to z mé osobní zkušenosti a pevně věřím, že pokud se chcete naučit programovat, nebo se o to už aktivně snažíte, tento článek vám pomůže.
description: Programování je jako sport. Pokud ho nebudete pravidelně cvičit, nebudete v něm dobrý. Pokud ho budete pravidelně cvičit, budete v něm dobrý. Tento článek obsahuje 5 opravdových rad, jak se naučit programovat. Vychází to z mé osobní zkušenosti a pevně věřím, že pokud se chcete naučit programovat, nebo se o to už aktivně snažíte, tento článek vám pomůže.
image: ~/assets/images/5-opravdovych-rad-jak-se-naucit-programovat.png
category: koderstvi
readingTime: 10
tags:
  - programovani
---

<p>Pokud rádi chodíte pravidelně běhat, milujete malování nebo vás strašně moc baví pořizovat fotografie - asi chápete, že s programováním je to vlastně úplně stejné. Abyste se <strong>naučili programovat</strong>, je potřeba si z toho udělat hobby, protože se z vás programátor nestane za jeden den. Tento článek obsahuje 5 opravdových rad, jak se naučit programovat. Vychází to z mé osobní zkušenosti a pevně věřím, že pokud se chcete naučit programovat, nebo se o to už aktivně snažíte, tento článek vám pomůže.</p>

<h2>1. Vyberte si programovací jazyk, do kterého se zamilujete</h2>

<p>Nejdůležitější volbou je <strong>samotný programovací jazyk</strong>. Mám zkušenosti s Javou, Ruby, PhP, Rust, C++, Pythonem a Javascriptem. Nejvíce používám v současné době <strong>Javascript</strong> a PhP. </p>

<p>Je důležité si na začátku vyzkoušet více jazyků, napsat si dle dopstupných zdrojů pár základních programů a pak se rozhodnout, který z nich vám přijde pro vás nejlepší . </p>

<p>Nebudu popisovat jednotlivé jazyky - jejich syntaxi si můžete vyhledat na internetu a rovnou přejdu k tomu, jaký jazyk jsem si vybral já a proč ho používám. Jedná se o jazyk jménem Javascript a <strong>zde jsou hlavní důvody:</strong></p>

<h3>Nejvíce mi sedí jeho syntaxe</h3>

<p>Zápis funkcí, cyklů, proměnných a mnoha dalšího je v Javascriptu doslova neobtěžující. Je nutno tedy dodat, že Python má syntaxi ještě více zjednodušenou, na můj vkus až moc. </p>

<h3>Javascript je v začátcích strašně jednoduchý a kamarádský</h3>

<p>Sami poznáte, až budete psát první program v Javascriptu, že je to oproti ostatním jazykům o hodně snazší. Javascript je čitelný a dobrý kódový editor vás hned upozorní, že jste udělali chybu - takže nemusíte čekat na to, až se program zkompiluje.</p>

<h3>Hrát si s Javascriptem můžete teď hned</h3>

<p>Javascript můžete psát v telefonu, v počítači či kdekoliv jinde bez nutnosti instalace. Stačí mít jakýkoliv prohlížeč a editor, ve kterém můžete psát kód. Navíc, s Javascriptem okamžitě vidíte výstup během studia jazyka, namísto čučení do toho, co vám vyhuje u ostatních programů konzole. </p>

<h3>Javascript má téměř na vše řešení. </h3>

<p>Obor, kterému se věnuji, nazývám programatický marketing. Jedná se o obor, kdy spojuji svět online (i offline) marketingu s programováním. Za tu dobu, co se tomuhle oboru věnuji, se mi ještě nestalo, že bych měl problém, na který by Javascript neměl řešení. <strong>Proč?</strong> Protože je Javascript úplně všude, je to jeden z nejrozšířenějších jazyků. </p>

<h3>Javascript umí všechno, co potřebujete.</h3>

<p>V dřívějších dobách tomu tak nebylo, ale současnost přeje Javascriptu více než kdykoliv před tím. S Javascriptem dnes můžete napsat:</p>

<ol><li>Pravou iOS mobilní aplikaci, kterou můžete umístit do app store.</li><li>Pravou Android mobilní aplikaci, kterou také můžete usístit do app store. </li><li>Web - není nic, co by Javascript na straně webu nedokázal.</li><li>Desktopový program, který funguje jak na MacOS tak i na Windows. </li><li>Javascript umí i Machine Learning, byť zde je ještě v plenkách a je lepší používat Python.</li><li>Javascript umí ovládat i hardwarové komponenty, takže lze si třeba postavit vlastního robota a pomocí Javascriptu ho ovládat. </li><li>Javascript umí automatizovat celý počítač, byť zde ještě pořád značně zaostává za Pythonem. </li></ol>

<p>Zejména ale v marketingu je Javascript číslo jedna. Pokud jste marketér a zároveň umíte programovat v Javascriptu, neexistují pro vás žádné limity v tomto oboru. </p>

<h3>Budoucnost Javascriptu je hodně růžová</h3>

<p>Běžte schválně na jakýkoliv portál nabízející práci. Drtivá většina nabídek je Javascript, Java a PhP. Až si založíte LinkedIn, sami uvidíte, jaká je poptávka po vývojářích v Javascriptu. Navíc, Javascript je jazyk, který tady pár desítek let ještě bude a kdo ví, třeba ještě déle. </p>

<h2>2. Kodérství vám hodně pomůže vstoupit do logiky programování. </h2>

<p>Rozdíl mezi kodérstvím a programování je sice propastný, ale ve všech případech vám kodérství (které je v začátku o dost snazší než programování) prozradí, zda vás pak programování a vůbec tenhle svět kódu bude bavit. </p>

<h3>Kodérství vs programátorství</h3>

<p>V rámci <strong>svého kodérství</strong> si stačí napsat malou stránku - například své osobní portfolio, nebo životopis - ale kódem a ideálně pomocí jazyků HTML a CSS. </p>

<p>Pokud vás to bavilo a chápete základní principy HTML a CSS, je opravdu veliká šance (ne li 100 %), že se naučíte později i programovat a hlavně vás to bude bavit. </p>

<p>Rozdíl mezi kodérem a programátorem je v tom, že kodér se stará o perfektní strukturu stránky nebo projektu, stará se o jeho vzhled a stará se o chování stránky/projektu na různých zařízeních. <strong>Kodér ale nepíše logiku. </strong>Nebo jen výjimečně. </p>

<p><strong>Například:</strong></p>

<p class="has-text-align-center"><em>Stránka bude vypadat přesně tak, jak navrhl grafik. Je potřeba i dodržet precizní zobrazovní na telefonech. </em><strong>Tohle dělá kodér. </strong></p>

<p class="has-text-align-center"><em>Je ale potřeba, když uživatel přijde na web a bude používat starý internet explorer, zobrazit mu hlášku, že jeho přohlížeč je zastaralý. Navíc, chci informaci o této návštěve zaznamenat v Google Analytics, takže potřebuji, aby programátor udělal malý skript, který tyto návštěvy bude sledovat. </em><strong>Tohle dělá programátor</strong>. </p>

<p>V samotné jednoduchosti, programátor píše přesnou logiku toho, jak se má program chovat. Kodér se stará o to, aby vše vypadalo tak, jak navrhl grafik. </p>

<h3>Fullstack programátor</h3>

<p>Jak vás jistě už asi napadlo, výhodou by bylo, kdyby kodér uměl také programovat a programátor uměl vykonávat práci kodéra. Ve skutečnosti se tato linie čím dál více smazává a zpravidla už většina kodérů umí dost obstojně programovat, takže v pravém slova-smylu je programátor člověk, který spíše řeší věci v pozadí. Například - když někdo odešle formulář, programátor musí naprogramovat chování po odeslání formuláře, musí správně nastavit databázi a celý proces chování. </p>

<h2>3. Existuje opravdu hodně zdrojů, které vám pomohou. </h2>

<p>Za nejkvalitnější český zdroj považuji <a href="https://itnetwork.cz"><strong>ITNetwork</strong></a>. Je tam perfektní komunita, která jednak umí dobře poradit a jednak se tam lidi stále ještě chovají velmi slušně. Nemusíte se bát začátečnických dotazů, nikdo vám tam hlavu za to neutrhne. </p>

<p>Upřímně, těch českých kvalitních zdrojů nakonec moc není. Dost z nich není ani dokončených a pak se začínající programátor může lehce ztratit. Pokud vám to tedy dovoluje vaše angličtina, soustřeďte se na tyto zdroje.</p>

<ul><li><strong><a href="https://m.youtube.com/user/TechGuyWeb">Brad Traversy - Youtube</a></strong><ul><li>Na celém Youtube neexistuje lepší kanál pro programátory, než má Brad. Neznám lepšího učitele. </li></ul></li><li>Udemy<ul><li>Udemy je vzdělávací platforma, kdy za jednotlivý kurz zaplatíte maximálně necelé 300 kč. </li><li>Udemy má nejlepší kvalitu a nabídku kurzů. V porovnání s českým Seduo, se kterým mám jenom samé špatné zkušenosti, je Udemy opravdu hodně super. </li><li>Brad Traversy má hodně kurzů na Udemy a všechny kurzy jsou prostě strašně moc super, vřele doporučuji. </li></ul></li><li>Stack Overflow<ul><li>Pokud budete řešit cokoliv HTML, CSS, PHP nebo Javascriptem a narazíte na problém, buďte si 100% jisti, že tento problém už někdo před vámi řešil a odpověď na jeho řešení je na Stack Overflow - stačí použít Google. </li></ul></li></ul>

<h2>4. Nesnažte se naučit programovat za týden.</h2>

<p>Programování je na dlouho. Pokud se chcete naučit uběhnout celý maraton, musíte postupně na to tělo zvykat. Musíte pravidlně běhat a musíte se připravit na to, že ne každý den vydržíte  běhat to, co jste si ve skutečnosti usmysleli.</p>

<p>S programováním je to úplně stejné. Stačí, když si k nějakému tutoriálu vlezete na pár hodin týdne. Jde spíše o to, aby vás to bavilo. Zároveň je důležité zmínit, že budete narážet na potíže, které nebudete moci vyřešit hned - možná ani po pár hodinách. Nesmíte se nechat odradit, protože každý další překonaný problém je jenom další překonaný schod k tomu, abyste se nakonec naučili spolehlivě programovat. </p>

<p>I dnes, po pár létech programování se mi stane, že se celý den zaseknu na problému, který mi nelze prostě vyřešit. Vypěstoval jsem si ale ohromnou trpělivost a selhávám tak dlouho, dokud nenajdu řešení. Časem zjistíte, že je to ve skutečnosti dost zábavné a pak můžete být na sebe patřičně pyšní. Horší je to ve chvíli, kdy potřebujete odevzdat program v pátek, je čtvrtek a vy opravdu nevíte, jak daný problém řešit. :-) </p>

<h2>5. Blbněte s kódem - doslova. </h2>

<p>Až budete umět základní práci s programovacím jazykem, vymyslete si malou </p>

<p>hru. Třeba hádač čísel nebo tyhle podobné základní programy. A zkuste je měnit, vylepšovat. Vytvořte si problém a běžte ho řešit. Například, váš program umí hádat čísla od 1 do 10. </p>

<p>Program vylepšete, že umí hádat čísla od 1 do 10. Pokud uživatel bude hádat číslo nula, vynadejte mu nějakou vtipnou hláškou. Pokud uživatel na třetí pokus neuhádne číslo, napište mu, že je to ňouma, a že by se měl zlepšit v hádání. </p>

<p>Až uživatel uhádne správné číslo, dejte mu vědět, kolik pokusů a času mu to zabralo. Pokud číslo uhádl pod 5 pokusů - pochvalte ho v opačném případě mu dejte co proto. Přeci jen, je to jeho chyba :-) . </p>