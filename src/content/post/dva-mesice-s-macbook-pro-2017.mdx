---
publishDate: 2019-09-01T00:00:00Z
title: Dva měsíce s MacBook Pro 2017
excerpt: Po dvou měsících s MacBook Pro 2017 si dovoluji napsat malou recenzi. Primárně se jedná o subjektivní názor, takže pokud nesouhlasíte, je to naprosto ok.
description: Po dvou měsících s MacBook Pro 2017 si dovoluji napsat malou recenzi. Primárně se jedná o subjektivní názor, takže pokud nesouhlasíte, je to naprosto ok.
image: ~/assets/images/posts/linuxdex/macbook-pro-2017-nahled.jpg
category: osobni
readingTime: 3200
tags:
  - macbook
---

import Macbook1 from '~/assets/images/posts/linuxdex/Macbook1.astro'
import Macbook2 from '~/assets/images/posts/linuxdex/Macbook2.astro'

Kdo mě zná, ví, že jsem zarytý odpůrce společnosti Apple. Nemohu se sžít s jejich chamtivou politikou, ale od dob, co jsem vstoupil na půdu STRV, kde 99% kolegů mělo MacBook Pro, jsem upřímně zatoužil po tom svém. Když už nic jiného, je to pořád absolutně nejstylovější zařízení na trhu a když člověk někde přednáší nebo učí, vypadá to zkrátka stylově. Nicméně teď k tématu – dělo se u mě ono „jak ho jednou vyzkoušíš, už ho nikdy nedáš z ruky„? Mimochodem, tento článek je určen těm, kteří si chtějí poprvé v životě pořídit MacBook.

## Nejlepší display a trackpad na trhu

Jestli je něco, z čeho zažijete WoW efekt – je to jednak retina display, který nemá konkurenci a trackpad, který konkurenci nemá už tuplem. Mám v práci HP Elite, který je ve stejné cenové kategorii a v obou komponentách nedosahuje kvality MacBooku. Ještě tedy další věc, kromě opravdu nádherného designu – reproduktory hrají naprosto fantasticky.

<Macbook1 />

## Ekosystém je fajn

Celkově mám z rodiny Apple iPad Air 2, MacBook Pro 2017 a iPhone SE. Nutno dodat, že zároveň mám 5 let starý Acer (Za přesně poloviční pořizovací cenu dnešního MacBooku) a Samsung Galaxy Note 10+. Říkám to proto, že mám s čím srovnávat. Teď k ekosystému. Komunikace mezi zařízeními je out of the box, takže člověk nemusí nic nastavovat. Nicméně v dnešní době, kdy existují podobné věci mezi Androidem a PC, jedinečnost ekosystému Applu je pomalu smazávána.

<Macbook2 />

## Jenže tím to tak trošku všechno končí

Po dvou měsících mám velmi smíšené pocity, když vezmu 40 000 kč, které MacBook stál a porovnám to s tím, jak funguje.

### Klávesnice

Subjektivní názor, ale mně butterfly klávesnice pocitově stále nejde přes prsty. Nemám z toho takový příjemný pocit, jako jsem měl například u MacBook Pro 2015, který jsem měl na týden půjčený. Navíc, a to je horší problém, po dvou měsích mi začal drhnout control. Po dvou měsích, kdy jsem se ke stroji choval téměř jako v rukavičkách

### Fouká, vaří…

Nadpis nepřehání. 5 tabů Google Chromu a puštěný Photoshop zajistí dvě velmi nepříjemné věci.

### MacBook opravdu hodně pálí

Větrák je dost rušivý, opravdu nezvykle hodně

K bodu číslo jedna – nikdy jsem tohle u žádného jiného stroje nezažil, ne při klasickém používání. S tím Chromem si nedělám taky legraci – MacBook se pak nedá používat na klíně, prostě to fakt hodně hřeje.

Co hůř, nepotřebujete mít zapnutou ani náročnou aplikaci, jakmile MacBook připojíte k monitoru, tak začne foukat, jako když startuje raketa. Je to hodně rušivé a u tak drahého stroje opravdu hodně zarážející.

### Baterka
Normálním používáním osobně považuji webové úpravy přímo na straně již hostujícího serveru – takže prakticky pouštím pár tabů v chrome, max node server v konsoli (ale to je výkonově opravdu nenáročné), kódový editor a nějaká ta background muzika.

Při tomto používání vydrží MacBook max 3,5 hodiny, nikoliv 10 hodin, jak Apple uvádí. Pokud tedy chcete MacBook s velkou výdrží, tak zřejmě je lepší volba MacBook Air.

### Výkon
Nejvíce zarážející ze všeho je výkon MacBooku. Tuhle jsem dělal malou práci v Photoshopu, kdy jsem dělal 60 sekund animované video. Render trval něco málo přes 16 minut. Bylo mi to divné, protože jsem myslel, že to bude minut maximálně 5.

Vzal jsem zdrojový soubor Photoshopu, narval to do mého 5 let starého Acera, za poloviční cenu MacBooku (jak jsem již zmínil) a světe div se. Render trval 9 minut.

Navíc, MacBook vedle otravně hlučného větráku, se nestyděl i kousnout, protože 1920×1080 grafika byla na něj už hodně. Nevěřil jsem tomu, protože je to přeci PRO verze. Nemluvě o tom, že jsem se bál o to, aby mi neshořel stůl. Opět bez legrace.

### Nedostatek… vlastně všeho

Udělal jsem fatální chybu a šetřil jsem – takže mám 128gb verzi – narovinu říkám, že i pro běžného uživatele je to hodně málo paměti. Co je ještě horší, Macbook jede jen na USBc sloty (má dva). Tuhle jsem řešil formát SD karty pro jednu Linuxovou distribuci a MacBook vlastně neměl jak můj problém vyřešit.

Občas by bylo fajn si k MaBooku pohodlně připojit monitor, myš a klávesnici, ale je to pekelný opruz všude s sebou tahat USBc to anything, takže nakonec jedu čistě klávesnice s trackpadem.

### Finder…

MacOS funguje podobne jako Ubuntu, jehož jsem fandou a jako takový mi vyhovuje (MacOS je jinak hodně jednoduchý a fajn operační systém). Teda kromě jedné věci – Finder. Pokud milujete jak funguje průzkumník windows nebo file systém na Ubuntu, z Finderu se poděláte. Absolutní chaos a naprosto šikanózní navigace v složkách.

## Komu je MacBook určen
Můj verdikt bude asi nelítostný, ale pokud jste uživatel, který chce něco rychlého a plynulého na brouzdání netem, chcete mít opravdu nejhezčí zařízení na trhu a chcete mít nejlepší display – sáhněte po MacBooku. Na práci ale pořád zastávám názor, že je Windows 10 nebo Ubuntu mnohem spolehlivější stroj, který vám nezapálí gule během naročnějších operací.