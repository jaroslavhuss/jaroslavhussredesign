---
publishDate: 2024-03-19T11:00:00Z
title: Komentář - kvůli AI se už nemá cenu učit programovat.
excerpt: Vídám teď až podezřele čast hysterické názory, články a příspěvky, že se kvůli AI už nemá cenu učit programovat. V tomto komentáři se podíváme všemu na kloub.
description: Vídám teď až podezřele čast hysterické názory, články a příspěvky, že se kvůli AI už nemá cenu učit programovat. V tomto komentáři se podíváme všemu na kloub.
image: ~/assets/images/ai_img.png
category: programovani
readingTime: 3200
---

Jsem členem mnoha skupin, které se zabývají vesměr programováním nebo technologiemi, které jsou s programováním nějak spojené. Zejména ve skupinách, kde působí spusta juniorních či potenciálních budoucích programátorů, se teď objevuje až podezřele častý názor, že se kvůli AI už nemá cenu učit programovat. S touto panikou se roztrhl pytel a je čas se trošku uklidnit. Pomocí následujících bodů vysvětlím, proč se není vůbec potřeba AI bát a proč se znalost programování stále vyplatí.

## Do teď se AI spíše ukázala jako kopírovač algoritmů - a často špatně

AI funguje na statistické predikci a když v jejím data setu je jeden kód několiksetkrát a druhý kód jen jednou, tak AI bude preferovat ten první. To je důvod, proč se AI většinou učí špatně. AI je také závislá na tom, jaké má data a jak jsou tato data kvalitní. Pokud má AI špatná data, tak bude špatně fungovat. Díky absenci širšího kontextu už nedokáže zvážit více proměnných - jako je:

- časová složitost algortimu
- potenciál programovacího jazyka
- výběr vhodného algoritmu
- výběr vhodného frameworku či knihovny, který by mohl být pro daný problém vhodný
- výběr vhodného návrhového vzoru
- a mnoho dalšího.

Jde o to, že zkušenější programátor dokáže vždy vybrat nejlepší řešení pro daný problém. AI by se to teoreticky muselo říci, ale pokud nemáte zkušenosti s programováním, budete pracovat s poslepovaným kódem, který vám s nejvyšší pravděpodobností ani fungovat nebude.

## AI nemá šanci stíhat vývoj programovacích jazyků, vývoj technologií a vývoj infrastruktury

Žijeme v extrémně rychlém a dynamickém světě. Sám nestíhám sledovat všechny aktualizace Rustu, Node.js, Bun.js, Next.js, Nest.js a mnoha dalších. AI to sice stíhat bude, ale bude to jen kopírovat dokuentace a navíc, díky častým halucinacím smíchá postupy z různých verzí frameworku a výsledek bude nejspíš nefunkční. Jde mi o to, že vždycky nás vývojáře čeká technologická jungle, kterou musíme velmi pečlivě kočírovat a pracovat s ní. Navíc - když nebude dostatek příkladů pro AI, nebude AI, bude jen překopírovaná dokumentace.

## Programování je hlavně hobby

Ze své sociální bubliny neznám nikoho, kdo by přestal programovat, i kdyby nás opravdu AI nahradila a my vývojáři nebyli potřeba. I kdybychom skončili a nahradili nás projkťáci/promptaři, tak pevně věřím, že bychom stejně všichni programovali, jako třeba chodili na ryby, do kina nebo na pivo. Programování je pro nás vývojáře hlavně hobby a to se nám nikdy nevezme.

## Programování má pozitivní dopad na naši mysl

Vedle toho, že je programování zábava, která nás učí logicky uvažovat, řešit problémy a vytvářet něco, co může být pro někoho užitečné, tak nás také učí trpělivosti, kreativitě a také nás naučí, jak se učit. Za každým algoritmem je schovaná matematika, za každým problémem je schované řešení, a přestože to není občas jednoduché, za každým zvládnutím problémem je cenná lekce.

## Z programování lze dělat i další zajímavá řemesla

Programování je také základ pro mnoho dalších zajímavých řemesel, jako je:

- DevOps - správa infrastruktury
- Linux administrace
- Síťová administrace
- Testování
- A mnoho dalšího...

## Na konec pár slov

Nenechejte se zvyklat hloupým marketingem, který glorifikuje schopnosti umělé inteligence. AI je jen nástroj, který nám může pomoci, ale nikdy nás nemůže nahradit. _Nevšímejte si toho štvavého marketingu_. A navíc - kdo bude programovat AI, když ne my? 🤔
