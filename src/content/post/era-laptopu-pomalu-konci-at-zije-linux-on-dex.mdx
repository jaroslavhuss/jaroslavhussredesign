---
publishDate: 2019-04-19T00:00:00Z
title: Éra laptopů pomalu končí, ať žije Linux On Dex!
excerpt: Samsung Dex je téměř vyjímečná funkce, kterou žádný jiný výrobce smartphonů nemá. A to je škoda, protože je to geniální věc. Více v článku.
description: Samsung Dex je téměř vyjímečná funkce, kterou žádný jiný výrobce smartphonů nemá. A to je škoda, protože je to geniální věc. Více v článku.
image: ~/assets/images/posts/linux-on-dex.jpg
category: osobni
readingTime: 10
tags:
  - samsung-dex
---

Je čtvrt na dvě ráno a na můj Samsung Galaxy S9 doráží dlouho očekávaný email. Dá se říci, že jsem tím byl doslova od konce roku 2018 posedlý a na denní bázi kontroloval, zda už to konečně vyjde! O čem že je řeč?

## Téměř čistokrevné Linuxy (Ubuntu dist) v telefonu

Není to tak dávno, kdy jsem lamentoval nad tím, jak je honba za výkonem telefonů zbytečná. K čemu má iPhone brutálně rychlý procesor Bionic 12, když na tom uživatelé maximálně hrají „kočičí sušenky“ nebo používají sociální sítě. To samé, bez známky ztráty výkonu, zvládne kterékoliv zařízení do 10 000 kč.

Jenže Samsung se vydal cestou, která je podle mě naprosto dokonalá (ku**a dokonalá) a v podstatě změní mobilní a laptopový trh tak, jak ho dneska známe.


## Z mobilu počítač za pár sekund

V současné praxi to funguje zhruba takhle.

- Připojení telefonu probíhá skrze HDMI nebo dokovací stanici (DexPad) s monitorem. Osobně používám DexPad kvůli USB portům (jedním portem ovládám myš i klávesnici) a také stanice umí chladit telefon.
- Nastartuje se OS Dex, který se chová jako počítač.
- Z OS Dex se dvojklikem uživatel proklikne do Linuxů (skrze Linuxondex aplikaci), které fungují – inu – jako opravdové Linuxy včetně multitaskingu.


## DexOS a Linux? Proč?
U samotného DexOS je problém s klasickým multitaskingem. Například, když si pouštíte hudbu z Youtube a chcete si zapnout u toho nějakou tu GPlay hru, Youtube přestane fungovat. Dále vás „internet“ stále identifikuje jako telefon. Takže pokud jdete kamkoliv, dostáváte mobilní verze webu, mobilní verze aplikací atd. A to je nuda.

Opakem je ale Linux (Ubuntu). Můžete mít zapnutý Youtube, Spotify atd. a funguje to 1:1 jako počítač. I po minimalizaci Youtube okna YT stále jede. Pokud jenom trochu znáte Linux (Ubuntu) – už víte, že se jedná o brutální přelom, protože linuxová distribuce Ubuntu je tu od roku 2004 – takže má za sebou 15 let vývoje!

## Android a Linux jsou dokonalý pár
A teď jdeme na to, proč si sakra ještě dneska sehnat cokoliv od řady Samsung Galaxy S9 (pokud máte budget, jděte do S10+ nebo počkejte do srpna na Note 10).

Messenger, SMSky a další halda věcí co umí Android v Dexu funguje tak jak má. Ale chybí ten pravý pocit z ovládání počítače. Tedy do doby, než si pustíte Linuxy. Najednou máte čistokrevný desktop, ze kterého můžete na 100% stále využívat mobilní aplikace.

## Jeden příklad za všechny ->

Máte puštěný VSCode editor (Ano, čtete dobře – Visual Studio Code!), ve kterém píšete aplikace (puštění node serveru je bleskurychlé), ale zároveň můžete okamžitě v případě potřeby poslat smsku nebo odpovědět/napsat kamarádovi na FB skrze messenger aplikaci. A to všechno skrze jedno mobilní zařízení!

## Linux On Dex je jako Mac OS
Ti z vás, kteří někdy měli nebo mají Macbooka ví, jak je celý systém provázaný s ostatními zařízeními a jak je strašně rychlý. Instalace SW na Macbooku trvá pár sekund a následná odinstalace je ještě rychlejší.

Linux On Dex používá jedno zařízení pro všechno (takže odpadá potřeba synchronizovat data napříč zařízeními – všechno drží jedno zařízení (HURÁ, HURÁ, HURÁ!)). Zároveň instalace a odinstalace je vlastně stejná jako u Macbooku.

Opět jeden příklad za všechny (z tohodle jsem si málem nadělal štěstím do spoďárů):

Doba mazání React aplikace (npm adresář obsahuje tisíce malých souborů) zabere Windowsům běžícím na SSD cca 1 minutu. Linuxu na telefonu to zabralo cca sekundu. NO SAKRA!

## Má to mouchy, ale je to prostě dokonalé

Největší průšvih je samotné zařízení. Můj Samsung Galaxy S9 má pouhé 4GB ram a 64gb uložiště. To stačí na DexOS bez potíží, ale Linuxy potřebují pro maximální volnost minimálně dvojnásobek. Když jsem spustil VSCode a chtěl v něm udělat nějaké to pokročilejší nastavení, systém zamrzl z nedostatku paměti.

Nicméně, v srpnu 2019 vyjde Galaxy Note 10(X), který bude určitě nabízet verzi 12gb ram s 1000gb (1 Tera) úložištěm a hlavně vše bude běžet na novém standardu UFS 3.0 (přenosová rychlost 1,4gb/s). Navíc, je velká šance, že srdcem Note 10 bude nový Exynos 9825. Zařízení bude za cca 40 000, což je nesmyslná cena za telefon. Ale pokud telefon umí nahradit počítač, tak už ta cena konečně dává smysl. (MacBook Air například stojí ty samé peníze a nenabídne ani 20% toho, co Linux on Dex)

## ARM vs AMD

Další průšvih je samotná architektura zařízení, protože drtivá většina aplikací pro Linux není stavěna na mobilní architekturu typu „ARM“, ale desktopovou architekturu typu „AMD“. Tohle je otázka trhu. Pokud se Linux On Dex dostatečně rozšíří, vývojáři začnou optimalizovat i pro ARM. Do té doby je budoucnost absolutní podpory všech Linuxových aplikací v mlze.

## Mizerná podpora klávesnice
Česká klávesnice je v souačné sobě nepodporována, a přestože existuje řešení, není 100% funkční.

## Market Share – Linux vs Windows vs MacOS (AndroidQ)
Považuji ještě za důležité zmínit další nebezpečný faktor, který by mohl celou snahu Samsungu poslat do kelu. Na poli desktopu dominuje Windows s podílem 87,45% na trhu. Pak je MacOS, který má 9% se stagnujícím trendem. Inu a potom je dle očekávání Linux, který má 2% podíl. Navíc, distribucí Linuxu je jako máku…

Stačilo by, aby Windows konečně přišel s multiplatformním W10 řešením pro android (tzn. spouštět .exe na telefonu) a vše je jinak.

Do toho Google přijde brzy s Androidem Q, který nativně podporuje desktopový řežim. Nicméně, to dle mého názoru nemá šanci na úspěch. Řešení bude na bázi ChromeOS, který má pouze 0.33% market share a jeho trend je klesající. (Opět prostě uživatel dostává mobilní verzi webu na počítači, multitasking stojí za prd atd.)

## Skončím to optimismem
Dostat desktopový Linux do mobilu je jeden z nejlepších nápadů od dob stvoření iPhonu. Dokáži si živě představit, že při nástupu do zaměstnání dostanete jenom Samsung Galaxy s dokovací stanicí. Skončí nesmysly jako jsou tablety, tabletPC nebo skládací telefony. Skončí i potřeba neustálé synchronizace napříč zařízeními.