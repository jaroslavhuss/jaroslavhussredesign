---
publishDate: 2024-05-18T11:33:00Z
title: Pokračování upřímné recenze - má cenu jít studovat na Unicorn College University?
excerpt: Na týdenní bázi jsem kontaktován, jak mé studium na Unicorn University dopadlo. Je čas tuto etapu života uzavřít.
description: Na týdenní bázi jsem kontaktován, jak mé studium na Unicorn University dopadlo. Je čas tuto etapu života uzavřít.
image: ~/assets/images/posts/jaroslav_huss_bakalarska_prace.png
category: osobni
readingTime: 10
---
import Bakalar from '~/assets/images/posts/bakalar.astro';

*aktualizace: 19.5.2024*

Je rok 2024 a jako každý týden se v mé e-mailové schránce objevuje dotaz - “Ahoj Jardo, mohl/a bych tě kontaktovat? Chtěl/a bych se zeptat, jak to dopadlo na Unicornu”. Přišel tedy čas uzavřít tuto kapitolu mého života a podělit se s Vámi o celkový průběh událostí na Unicornu. Mimochodem, tuto “recenzi” již nepíše Jaroslav Huss, ale **Bc. Jaroslav Huss, MBA**
<Bakalar />
## Má cenu jít studovat? Ano...

**Kdybych mohl vrátit čas, šel bych na Unicorn znovu.** Neberte to tak, že tu schválně proponuji Unicorn (UU mě neplatí(tento blog není vůbec monetizován)). Unicorn university má své chyby, o kterých budu psát v následujících řádcích, ale vždy za každých okolností je můj názor neměnný - jako soukromá vysoká škola pro vývojáře je Unicorn nejlepší volba. Chci jen hned na začátku zodpovědět nejčastější dotaz, který na svém blogu dostávám - **"Má cenu jít studovat na Unicorn University?"** Ano, má. Více číst netřeba, škola za to rozhodně stojí. 

Pokud vás zajímají podrobnější informace, dal jsem si tu práci a vše popsal do detailu abyste se sami mohli rozhodnout, jestli do toho jít, protože spoiler-alert -> **studium na Unicornu není jednoduché, není zaplacené a pokud se nebudete pravidelně učit, tak vyletíte jak korek ze šampaňského**. 

## Popis jednotlivých předmětů včetně kategorizace podle semestru

### První semestr 2020/2021
| Předmět | Celkové skóre | Počet kreditů | Datum zkoušky | Hodnocení | Osobní poznámka |
| --- | --- | --- | --- | --- | --- |
| Obchodní angličtina 1 | - | 3 | 23/01/2021 | 1 | Lehké, pokud umíte anglicky |
| Úvod do studia | - | 6 | 14/11/2020 | 2 | Jednoduchý předmět, ve kteřém se budete učit se školním systémem. Za dva mám proto, že nesmyslně napálili domácí úkol do vánočních svátků a upínal myšlenky k veselí s rodinou |
| Základy softwarového vývoje | - | 12 | 24/01/2021 | 2 | Může být opravdu těžké pro začátečníka. Neudělatelné pro člověka, který se neučil. Vyžaduje dobré základy práce s Javascriptem |
| Matematický proseminář | - | 9 | 06/02/2021 | 2 | My jsme tohle měli mega hardcore. Dost lidí tento předmět neudělalo. Zde je první tvrdé seznámení s realitou na Unicornu - pokud se neučíš, hoříš. |

Jak jsem již uvedl v <a href="/2021/04/14/uprimna-recenze-ma-cenu-jit-studovat-na-unicorn-college-university">předchozí recenzi</a>, první semestr je skutečně náročný, zejména kvůli předmětům jako jsou Základy SW vývoje a především Matematický proseminář. Celou situaci může ještě zkomplikovat nedostatečná znalost angličtiny, protože Unicorn klade velký důraz na ovládání tohoto jazyka. Já osobně disponuji úrovní B2/C1, takže pro mě předmět Obchodní angličtina 1 nepředstavoval žádný problém, ale ve skupině jsme měli kolegy, kteří se s angličtinou potýkali. Angličtina je nezbytná. Skutečnou výzvou však byl matematický proseminář, který vás rychle uvědomí - **buď se začnete učit, nebo budete vyloučeni**.

**Má osobní rada, jak úspěšně zvládnout první semestr?** Očekávejte náraz do tvrdé reality. Pokud bylo možné nás tehdy zaskočit nečekanými otázkami v testu - udělali to. Často dokonce přesahovali rámec standardního učiva. Před zahájením studia na Unicorn University doporučuji absolvovat kurz Javascriptu a hlavně nic během studia nepodcenit.

### Druhý semestr 2020/2021

| Předmět | Celkové skóre | Počet kreditů | Datum zkoušky | Hodnocení | Osobní poznámka |
| --- | --- | --- | --- | --- | --- |
| Základy řízení podniku | - | 9 | 30/05/2021 | 1 | Pohoda, zajímavý předmět, který byl zakončen společnými prezentacemi. Hodnocení poroty bylo sice fundované, ale zrovna se tam potkala super parta, takže u toho všichi řvali smíchy. |
| Obchodní angličtina 2 | - | 3 | 22/05/2021 | 2 | Viz. předchozí hodnocení |
| Matematická analýza | - | 6 | 23/05/2021 | 1 | **Za mě nejtěžší předmět na škole**. Obtížnost příkladů byla masakr. Nerad na tento předmět vzpomínám.  |
| Architektura cloudových aplikací | - | 12 | 06/06/2021 | 2 | Super předmět postavený tak nepřátelsky, jak jen to jde. Viz. [předchozí recenze](/2021/04/14/uprimna-recenze-ma-cenu-jit-studovat-na-unicorn-college-university) |

O druhém semestru jsem psal v <a href="/2021/04/14/uprimna-recenze-ma-cenu-jit-studovat-na-unicorn-college-university">předchozí recenzi</a>, takže jen rychle, ať tu neplýtvám svým i vaším časem. Matematická analýza byl (alespoň pro mě) naprosto nejtěžší předmět na škole. Příklady v testech byly opravdu hodně těžké, často chytáky. S každým dalším nezdařilým testem se obtížnost stupňovala. V kombinaci s Architekturou cloudových aplikací, která byla postavená tak, že stačilo pokazit malou algoritmickou část a člověk prišel o 12 kreditů, byl tento semestr opravdu o nervy. Nerad na tento semestr vzpomínám, člověk si sáhl na dno a hlavně mu přišlo, že si vlastně ještě vůbec nezaprogramoval. 

### Třetí semestr 2021/2022

| Předmět | Celkové skóre | Počet kreditů | Datum zkoušky | Hodnocení | Osobní poznámka |
| --- | --- | --- | --- | --- | --- |
| Backendové systémy | 100% | 9 | 06/02/2022 | 1 | Lehké, pokud člověk umí programovat. Bohužel, databázová část zde byla naprosto zanedbána. |
| Diskrétní matematika | 84% | 6 | 08/01/2022 | 2 | Nejlepší a nejzábavnější matematika na škole. Naprostá pecka! Nedovolím si našeho vyučujícího jmenovat, ale ... přeji vám, ať ho také chytnete. |
| Obchodní angličtina 3 | 61% | 3 | 21/12/2021 | 3 | Tady mám za tři, protože se mi neodevzdal finální test. Naštěstí jsem v jiných částech měl vždycky plný počet bodů, tak jsem to o prsa dal |
| Frontendové systémy | 100% | 6 | 06/02/2022 | 1 | Lehké, pokud člověk umí programovat. |
| Projektový management | 97% | 9 | 06/02/2022 | 1 | Pohoda |

Mám dojem, že původní <a href="/2021/04/14/uprimna-recenze-ma-cenu-jit-studovat-na-unicorn-college-university">upřímná recenze</a> již třetí semestr nezahrnovala. Tento semestr patřil k těm nejlepším v rámci studia, jelikož učivo bylo konečně dostatečně zaměřené na vývoj a matematiku pro vývojáře, která nebyla příliš složitá. FrontEnd i BackEnd jsme si mohli zvolit sami. Jednalo se o týmový projekt, v rámci kterého jsem prosadil použití NestJS na backendu a Reactu na frontendu. Aplikace musela obsahovat autorizaci a autentizaci. Veškerá data byla perzistována do MongoDB. Na tomto semestru mě nejvíce mrzí naprostý chaos, jelikož nám poprvé za celé studium přišlo, že jsme opomíjeni. Přednášky a testy byly připravovány na poslední chvíli, dopředu jsme nevěděli, zda budeme mít test nebo ne a když jsme se ptali na podmínky, nikdo vlastně nic nevěděl. Nicméně jsme byli již zvyklí na samostudium a vycházeli jsme z učebnic UU a zveřejněných materiálů. Klíčové v tomto semestru bylo, že jsme všichni fungovali v soukromé skupině na Facebooku a navzájem si předávali informace.

Mezi absolutní negativa tohoto semestru tedy patřila naprosto mizerná komunikace se školou, rozbitý systém odevzdávání testů (málem jsem kvůli tomu neudělal angličtinu, protože se neuložil můj finální test) a nulové soustředění na relační databáze, na které jsem se tolik těšil. Naopak jsem si konečně v tomto semestru zaprogramovali a jak jsem již psal - Diskrétní Matematika je na UU jeden z nejlepších předmětů. 

### Čtvrtý semestr 2021/2022

| Předmět | Celkové skóre | Počet kreditů | Datum zkoušky | Hodnocení | Osobní poznámka |
| --- | --- | --- | --- | --- | --- |
| Zajištění kvality | 98% | 6 | 28/05/2022 | 1 | Zajímavý, nenáročný a zábavný předmět. |
| Internet věcí | 81% | 9 | 12/06/2022 | 2 | Tady si pořádně zaprogramujete. Nebojte si z toho udělat s týmem výzvu. |
| Statistická analýza | 70% | 6 | 24/05/2022 | 3 | Masakr na úrovni matematického prosemináře, ale rozhodně to nebyl nejtěžší předmět. |
| Design paterns | 79% | 6 | 29/05/2022 | 2 | Předmět, který má velký potenciál, ale za nás byl absolutně odfláknutý. Do teď mě to hodně mrzí. |
| Obchodní angličtina 4 | 87% | 3 | 11/06/2022 | 1 | Pohoda, pohodynda :-) |


Čtvrtý semestr pokračoval v trendu třetího semestru. Komunikační chaos jsme již přijali jako součást našeho studia. Nevěděli jsme, kdy a z čeho budeme psát testy, nevěděli jsme, jak se na cokoliv připravit, ale to nás již neznepokojovalo. Tento semestr byl také výrazně o štěstí, protože statistika byla nastavena jako průchozí (což rozhodně nebylo pravidlem pro předchozí ani následující ročníky), takže jen za domácí úkol bylo možné získat 50 bodů a na finální test bylo potřeba 10/50 bodů. Pokud si dobře vzpomínám, další semestr byl opět výrazně ztížen. **Školu jsme již tolik intenzivně nesledovali a neřešili, protože jsme se připravovali na státnice ze SW vývoje. Považuji za vhodné, aby každý využil možnosti předtermínu, jelikož se pak mnohem lépe píše bakalářská práce a dělají se státnice z algoritmů.**

Internet věcí je předmět, ve kterém jsme stavěli meteostanici. Jednalo se o zajímavý a časově náročnější projekt, který byl poprvé za celou dobu nastaven přátelsky pro distanční studium, na které neměli vyučující takové nároky, jako na prezenční studium. I tak, v obou případech se nejednalo o nic složitého. Spíše projekt vyžadoval slušnou časovou alokaci a železnou trpělivost s NodeRED.

### První státnice - SW Vývoj

Ihned jak můžete, vrhněte se na první státnice. Atmosféra je obecně velmi přijemná a porota se hodně snažila pomáhat. Bohužel, dost otázek nebylo vůbec klarifikováno a člověk nevěděl, jak se na ně vůbec připravit, co vlastně chce komise slyšet. Zažil jsem na potítku člověka, který neznal Bootstrap, jelikož si vytáhl FE systémy, ale i tak se z toho docela vykecal. Prostě to jde, pokud jste se na to úplně nevykašlali.

### Pátý semestr 2022/2023

| Předmět | Celkové skóre | Počet kreditů | Datum zkoušky | Hodnocení | Osobní poznámka |
| --- | --- | --- | --- | --- | --- |
| Obchodní angličtina 5 | 93% | 3 | 14/01/2023 | 1 | Jako vždy - pohoda |
| Seminář k bakalářské práci 1 | 90% | 9 | 03/02/2023 | 1 | Nikdo mě na škole neponížil více 😁 a dlouho mimo ní. Nejmenovaná paní z VŠE asi neměla svůj den a její chování představovalo emocionální drama okořeněné nepochopitelnou neprofesionalitou. Do dnes nezapomenu, s jakým odporem a nenávistí mi sdělovala feedback na mé prezentační dovednosti. |
| Kybernetická bezpečnost | 83% | 6 | 12/02/2023 | 2 | Super zajímavý předmět, docela jednoduchý. |
| Pokročilá algoritmizace | 83% | 9 | 03/01/2023 | 2 | Čert to vem - já tenhle předmět měl opravdu rád, byl super! |

A jdeme do finále přátelé... Celý semestr se točil okolo údajně nejtěžšího předmětu na škole - pokročilá algoritmizace. Předmět byl těžký, ale asi ne dostatečně, a proto se na škole stala asi největší křivda, co jsem během studia zažil. Na UU jsem vždycky razil pravidlo, jít na první termíny, i když nejsem na zkoušku dobře připravený. Proč? Protože každý další test byl těžší a těžší. Takže jsem na prvním terímnu ve finální písemce z algoritmizace dostal středně náročné příklady, které šlo celkem s přehledem vyřešit. Nakonec výsledná známka 2 a vše bylo bez nervů. Další skupiny ale takové štěstí neměly - zejména ti, co první test podělaly a šly na opravu... 

Absurdní sitauce nastala poslední den oprav. Hrálo se tam totiž o dost - kdo Algoritmizaci udělal, mohl jít na předtermín státnic z Algoritmů. Onen den se sešlo 20 studentů, kteří první testy nedali a přišli na opravu. Když dostali test, nestačili se divit. Jestliže úroveň předchozích testů byla středně náročná, tento test byl tvrdou kopíí zla z Matfyzu. Kolega mi ukazoval šílený kráterový graf, jehož samotné řešení by zabralo celý čas testu. 20 lidí přišlo na test a 20 lidí testem neprošlo. 

Třešničkou na dortu byl ale nečekaně Seminář k bakalářské práci 1. Jednoduchý předmět, kdy se po nás v praxi chtělo připravit jasnou kostru bakalářské práce včetně zdrojů atd. Háček byl v tom, že se zaměření bakalářské práce včetně zdrojů mělo odprezentovat před komisí kterou obsah bakalářské práce vůbec nezajímal. Vozili se po prezentačních dovednostech opravdu zlým, neurvalým, nevychovaným a šikanátorským stylem. Asi si dokážete představit, jak programátoři a programátorky dostávali neskutečně naloženo. Do dnes nechápu, jak se to seběhlo, co se stalo a jak jsem se dokázal vůbec držet. Mně osobně dorazil dotaz členky komise z VŠE, co to je to "DB" a že bych v Power Pointu neměl takovou zkratku používat, když tomu nikdo nerozumí. **Na IT škole** mi tato vítka přišla absurdní. Nemáte tušení, jak moc jsem se musel držet, abych dotyčnou paní ekonomku neposlal za tuto vítku zpět na VŠE 🤣. Na druhou stranu by nebylo fér, kdybych všechny házel do jednoho pytle - v komisi seděl i člověk na algoritmy. Jeho feedback byl slušný, profesionální a konstruktivní. To můj vnitřní pocit agrese zmírnilo, ale lidi z VŠE mi nesmí "do baráku".😂

### Státnice z Algoritmů

Připravte se, že budete s komisí počítat. Když jsem byl na potítku, kolega přede mnou dostal Dijsktrův algoritmus a musel podle Dijkstry opravdu řešit zadání. Já dostal matice a vektory - a opravdu jsem na papír před komisí počítal, abych dokázal, že látce opravdu rozumím. Tak či onak - komise opět super, snažila se pomáhat a celkově byla atmosféra opravdu příjemná. 

### Šestý semestr 2022/2023

| Předmět | Celkové skóre | Počet kreditů | Datum zkoušky | Hodnocení | Osobní poznámka |
| --- | --- | --- | --- | --- | --- |
| UX při vývoji produktu | 78% | 6 | 29/05/2023 | 2 | Výborný předmět, všem vřele doporučuji na zapsání. Psali jsme UI pro robotický vysavač. |
| Vývoj v Java | 88% | 6 | 10/06/2023 | 1 | Javu už nechci nikdy ve svém životě vidět 😇 |
| Obchodní angličtina 6 | 78% | 3 | 14/05/2023 | 2 | ... Poprvé jsem angličtinu podcenil a neobtěžoval si ani podívat na dost specifická slovíčka. Moc se za ten výkon do dnes stydím 😆|
| Seminář k bakalářské práci 2 | 100% | 12 | 06/08/2023 | 1 | Pohoda... Rozhodně se neopakoval public shaming z minulého semestru. |
| Produktový management | 90% | 9 | 17/06/2023 | 1 | Nesmírně zábavný a poučný předmět. Poslední týmová práce se svou skupinou. Až nám slza ukápla |

### Bakalářská práce

Takhle... Tohle je hodně subjektivní. Mě psaní bakalářské práce bavilo, jelikož se pohybuji mezi digitálním marketingem a full-stack programováním. Takže pro mě bakalářská práce byla šance, jak se opravdu vyřádit jednak nad marketingem, server adminem a nad vývojem. Zároveň jsem ten typ člověka, co ho baví zkoušet nejnovější technologie, jež byly součástí mojí bakalářské práce. Logicky pak komise byla nadšená, ale nemohla tolik oponovat, protože používané technologie zkrátka nebyly tak známé. Znám ale případy, kdy si kolegové pustili do umělé inteligence, což je na UU tenký led, neboť tam učí často profíci z Matfyzu, jež AI měli jako obor. Asi si dokážete představit, jak pak musela vypadat obhajoba bakalářské práce, když vám v komisi sedí Matfyzáci a vy jste měli jeden semestr o umělé inteligenci. 

Má rada k bakalářské práci je vlastně hrozně jednoduchá - nemachrujte, nepřeceňujte své síly a nepouštějte se do věcí, kterým moc nerozumíte, ale přijdou vám zajímavé. Vím o případech, kdy komise koupala i seniorní vývojáře, kteří psali na téma zpracování velkobojemových dat v NodeJS a další pokročilé praktiky v programování.

## Co mi Unicorn University za ty tři roka dala? 

- Znalost datových struktur a algoritmů - člověk se pak přijímacích pohovorů nemusí vůbec bát. 
- Slušná znalost architektury SW. Používám ty znalosti do dnes. Dobře si dopředu rozmýšlím, jak aplikaci postavím, jaké vrstvy zvolím a jaké technologie použiji. Snažím se všechny komponenty psát tak, aby byly znovupoužitelné, nevyhýbám se dokumentaci a testování. 
- Titul, za který se nemusím stydět. Unicorn má v ČR dobré jméno, protože obecně se o Unicornu ve vývojářských kruzích smýšlí jako o škole, která je náročná a kde se člověk něco naučí.
- Znalost matematiky... a to hodně 🤣
- Přátele - do dnes se s naším týmem scházíme, chodíme na párty nebo paříme u někoho doma. Zrovna tato recenze je psaná s kocovinou, neboť včera byla párty s kluky u mě 🥳.

## Co považuji za největší klady Unicorn University?

- Pokud pominu seminář k bakalářské práci 1, kde se k nám chovali jako k totálnímu odpadu, z 99% byla komunikace na profesionální úrovni. Vše bylo na úrovni takové té klasické pracovní komunikace a člověk si připadal, že jedná s kolegou a ne vyučujícím, což bylo super. 
- Unicorn University má výborně připravené online zdroje, online přednášky a materiály. 
- Moc se mi líbilo, že Unicorn nebazíroval na technologickém stacku. Díky tomu jsem se ve škole naučil TypeScript s NestJS. Jedinou podmínkou bylo, abychom se drželi ekosystému Javascriptu. 
- Samotný školní systém se každý semestr měnil a do teď mám k němu výhrady, nicméně i tak se jednalo o dost přehlednou aplikaci, ze které se dobře učilo. 
- Ještě se musím vrátit k lidem na Unicorn University. Možná jsme měli štěstí a nebo prostě to tak Unicorn má - nabírá na stěžejní předměty (prográmko, matika, algoritmy) neskutečné borce. Nechci tu nikoho jmenovat, ale na alga jsme měli klučinu z Matfyzu, neuvěřitelná kapacita, skvělá energie, dokázal vysvětlit nemožné. Na programování jsme dokonce měli jednou i samotného pana ředitele a bylo to opravdu mega super. Je to sice ředitel školy, ale v srdci je to pořád programátor, který se nezapře, jak moc ho to baví. Hodiny s ním byly super, často právě na úrovni diskuze seniorního vývojáře s juniorem. Tým vyučujících byl majoritně naprosto perfektní a je to jeden z důvodů, proč se chci na Unicorn časem vrátit, abych si dodělal titul Ing. 
- Celkově tedy mohu říci, že mi Unicorn předal mnoho znalostí, které mi pomohly v praxi. 

## Co považuji za největší chyby Unicorn University?

- **Jako za nejzávažnější chybu považuju absenci stadnardizace náročnosti učiva. Dám několik příkladů, co tím myslím:**
    - Ročník před námi měl Matematický proseminář docela dost zadarmo, dostávali domácí úkoly a matematika byla evidentně hodně průchozí. Takže se evidentně vyučující zalekl vysoké průchodnosti a náš ročník šli podělat. 
    - Nebo prezenční studium mělo někdy až absurdně triviální testy z matematiky nebo algoritmů. A protože distanční studium vždy psalo testy až po prezenčním, tak jsme vždycky v testech měli o dost brutálnější obtížnost, abychom nemohli od prezenčních "opisovat".
    - První termíny mají lehkou a schůdnou obtížnost. Každý další termín je o dost těžší. Poslední termíny mají asian level obtížnost. 
    - Obecně platilo pravidlo, že když to ročník před námi měl moc lehké, tak my jsme dostali zlo a naopak. Například my jsme vychytali průchozí statistiku a ročník po nás už dostal docela masakr. 🥸
- **S každým semestrem nás čekal o něco větší chaos.** 
    - Jak jsem psal - od třetího semestru jsme nevěděli, kdy budeme psát, z čeho a jak. Pamatuji se na diskrétní matematiku, kdy v syllabu druhého tutoriálu byl vypsaný test, ale vyučující řekl, že se nic psát nebude. To znamenalo rozšíření látky pro další test a zbytečné komplikace. Podmínky stěžejních předmětů byly "honěny" za běhu. Celou situaci vyvážily pak státnice a bakalářská práce, kde chaos vymizel a vše bylo na úrovni.

## Závěr

Takhle bych to asi ukončil. Unicorn University přes své chyby je naprosto perfektní škola, kde se začínající programátor jednak hodně věcí naučí a dokonce se na těch projektech i může vyřádit. 

## Chceš mi napsat? 
ahoj@jaroslavhuss.cz -> tady mě najdeš :-) 