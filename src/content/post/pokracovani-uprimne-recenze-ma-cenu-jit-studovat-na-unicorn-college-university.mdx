---
publishDate: 2024-05-18T11:33:00Z
title: Pokračování upřímné recenze - má cenu jít studovat na Unicorn College University?
excerpt: Na týdenní bázi jsem kontaktován, jak mé studium na Unicorn University dopadlo. Je čas tuto etapu života uzavřít.
description: Na týdenní bázi jsem kontaktován, jak mé studium na Unicorn University dopadlo. Je čas tuto etapu života uzavřít.
image: ~/assets/images/posts/jaroslav_huss_bakalarska_prace.png
category: osobni
readingTime: 10
---
import Bakalar from '~/assets/images/posts/bakalar.astro';

Je rok 2024 a dostávám další email (jako každý týden) - "Ahoj Jardo, mohl/a bych tě kontaktovat? Chtěl/a bych se zeptat, jak to dopadlo na Unicornu." A tak jsem se rozhodl, že je čas uzavřít tuto etapu života a napsat vám, jak to na Unicornu vlastně bylo. Mimochodem, tuhle "recenzi" už nepíše Jaroslav Huss, ale **Bc. Jaroslav Huss, MBA** 😇
<Bakalar />
## Má cenu jít studovat? Ano...

**Kdybych mohl vrátit čas, šel bych na Unicorn znovu.** Neberte to tak, že tu schválně proponuji Unicorn, má své chyby, o kterých budu psát v následujících řádcích, ale vždy za každých okolností je můj názor neměnný - jako soukromá vysoká škola pro vývojáře je Unicorn nejlepší volba. Chci jen hned na začátku zodpovědět nejčastější otázku, kterou na svém blogu dostávám - **"Má cenu jít studovat na Unicorn University?"** Ano, má. Více číst netřeba, ale pokud vás zajímají detaily, chtěl jsem si dát tu práci, abych vše popsal do detailu a vy se tak mohli sami rozhodnout, jestli do toho jít, protože spoiler-alert -> studium na Unicornu není jednoduché, není zaplacené a pokud se nebudete pravidelně učit, tak vyletíte jak korek ze šampaňského. 

## Popis jednotlivých předmětů včetně kategorizace podle semestru

### První semestr 2020/2021
| Předmět | Celkové skóre | Počet kreditů | Datum zkoušky | Hodnocení | Osobní poznámka |
| --- | --- | --- | --- | --- | --- |
| Obchodní angličtina 1 | - | 3 | 23/01/2021 | 1 | Lehké, pokud umíte anglicky |
| Úvod do studia | - | 6 | 14/11/2020 | 2 | Tvrdá dávačka |
| Základy softwarového vývoje | - | 12 | 24/01/2021 | 2 | Může být opravdu těžké pro začátečníka. Neudělatelné pro člověka, který se neučil |
| Matematický proseminář | - | 9 | 06/02/2021 | 2 | My jsme tohle měli mega hardcore. Dost lidí tento předmět neudělalo. Zde je první tvrdé seznámení s realitou na Unicornu - pokud se neučíš, hoříš. |

Jak jsem zmiňoval v původní recenzi, první semestr je opravdu nelehký kvůli Základům SW vývoje a hlavně Matematickému prosemináři. Celou věc může zkomplikovat fakt, pokud neumíte anglicky, protože Unicorn na znalosti angličtiny hodně bazíruje. Já mám nějakou úroveň B2/C1, takže pro mě Obchodní angličtina 1 nebyla vůbec žádný problém, ale měli jsme ve skupině kolegy, kteří měli s angličtinou problémy. Angličtina se nedá obejít. Pravé zlo ale byl matematický proseminář, který vás čapne a natvrdo vám dá najevo - **buď se začneš učit, nebo vypadni**.

Moje rada, jak zvládnout 1. semestr? **Připravte se na pád do tvrdé reality**. Pokud nám tehdy mohli hodit chytáky do testu - udělali to. Často i nad rámec standardního učiva. Před začátkem studia na UU doporučuji projít kurzem Javascriptu, jinak toho bude na vás moc a budete se topit.

### Druhý semestr 2020/2021

| Předmět | Celkové skóre | Počet kreditů | Datum zkoušky | Hodnocení | Osobní poznámka |
| --- | --- | --- | --- | --- | --- |
| Základy řízení podniku | - | 9 | 30/05/2021 | 1 | Pohoda, zajímavý předmět |
| Obchodní angličtina 2 | - | 3 | 22/05/2021 | 2 | Viz. předchozí hodnocení |
| Matematická analýza | - | 6 | 23/05/2021 | 1 | Největší brutus na škole |
| Architektura cloudových aplikací | - | 12 | 06/06/2021 | 2 | Super předmět postavený tak nepřátelsky, jak jen to jde. Viz. <a href="/2021/04/14/uprimna-recenze-ma-cenu-jit-studovat-na-unicorn-college-university">předchozí recenze</a> |

O druhém semestru jsem psal v <a href="/2021/04/14/uprimna-recenze-ma-cenu-jit-studovat-na-unicorn-college-university">předchozí recenzi</a>, takže jen rychle, ať tu neplýtvám svým i vaším časem. Matematická analýza byl (alespoň pro mě) naprosto nejtěžší předmět na škole. Příklady v testech byly opravdu hodně těžké, často chytáky. S každým dalším nezdařilým testem se obtížnost stupňovala. V kombinaci s Architekturou cloudových aplikací, která byla postavená tak, že stačilo pokazit malou algoritmickou část a člověk prišel o 12 kreditů, byl tento semestr opravdu o nervy. Nerad na tento semestr vzpomínám, člověk si sáhl na dno a hlavně mu přišlo, že si vlastně ještě vůbec nezaprogramoval. 

### Třetí semestr 2021/2022

| Předmět | Celkové skóre | Počet kreditů | Datum zkoušky | Hodnocení | Osobní poznámka |
| --- | --- | --- | --- | --- | --- |
| Backendové systémy | 100% | 9 | 06/02/2022 | 1 | Lehké, pokud člověk umí programovat. Bohužel, databázová část zde byla naprosto zanedbána. |
| Diskrétní matematika | 84% | 6 | 08/01/2022 | 2 | Nejlepší a nejzábavnější matematika na škole. Naprostá pecka! |
| Obchodní angličtina 3 | 61% | 3 | 21/12/2021 | 3 | Nebudu se již opakovat. |
| Frontendové systémy | 100% | 6 | 06/02/2022 | 1 | Lehké, pokud člověk umí programovat. |
| Projektový management | 97% | 9 | 06/02/2022 | 1 | Pohoda |

Tuším že třetí semestr má původní <a href="/2021/04/14/uprimna-recenze-ma-cenu-jit-studovat-na-unicorn-college-university">upřímná recenze</a> již neobsahovala. Tento semestr patřil k těm nejlepším ve škole, protože učivo bylo konečně zaměřené dost na vývoj a matematiku pro vývojáře, která nebyla složitá. FrontEnd i BackEnd jsme si mohli zvolit sami. Jednalo se o týmový projekt, kdy jsem si protlačil, že budeme na backendu používat NestJS a na frontendu React. Aplikace musela mít autorizaci a autentizaci. Veškerá data byla perzistována do MongoDB. Na tomto semestru mě asi nejvíce mrzí čistokrevný chaos, jelikož nám poprvé za celé studium přišlo, že nikoho nezajímáme. Přednášky a testy byly šité horkou jehlou, dopředu jsme nevěděli, zda budeme mít test nebo ne a když jsem se ptali, jaké budou podmínky, nikdo vlastně nic nevěděl. Nicméně jsme už byli zvyklí na samostudium a vycházeli tak z UU učebnice a uveřejněných materiálů. V tomto semestru bylo klíčové, že jsme všichni fungovali v soukromě skupině na FB a navzájem si přenášeli informace. 

Mezi absolutní negativa tohoto semestru tedy patřila naprosto mizerná komunikace se školou, rozbitý systém odevzdávání testů (málem jsem kvůli tomu neudělal angličtinu, protože se neuložil můj finální test) a nulové soustředění na relační databáze, na které jsem se tolik těšil. Naopak jsem si konečně v tomto semestru zaprogramovali a jak jsem již psal - Diskrétní Matematika je na UU jeden z nejlepších předmětů. 

### Čtvrtý semestr 2021/2022

| Předmět | Celkové skóre | Počet kreditů | Datum zkoušky | Hodnocení | Osobní poznámka |
| --- | --- | --- | --- | --- | --- |
| Zajištění kvality | 98% | 6 | 28/05/2022 | 1 | Super easy předmět |
| Internet věcí | 81% | 9 | 12/06/2022 | 2 | Trošku makačka na programování, nic ale složitého. |
| Statistická analýza | 70% | 6 | 24/05/2022 | 3 | Masakr na úrovni matematického prosemináře |
| Design paterns | 79% | 6 | 29/05/2022 | 2 | Předmět, který má velký potenciál, ale za nás byl absolutně odfláknutý. Do teď mě to hodně mrzí. |
| Obchodní angličtina 4 | 87% | 3 | 11/06/2022 | 1 | Pohoda, pohodynda :-) |


Čtvrtý semestr se nesl v duchu třetího semestru. Na komunikační chaos jsme už zvykli. Nevěděli jsme, kdy a z čeho budeme psát, nevěděli jsme, jak se na cokoliv připravit, ale bylo to fuk. Tento semestr byl také dost o štěstí, protože statistika byla nastavena jako průchozí (předchozí a následující ročníky takové štěstí rozhodně neměly), takže jenom za domácí úkol bylo možné získat 50 bodů a test bylo potřeba tedy udělat alespoň za 1O/50. Co si pamatuji, tak to další semestr zase naprosto ztížili. Školu jsme už moc nehrotili, protože jsme se připravovali na státnice ze SW vývoje. **Považuji za žádoucí, aby každý předtermínu využil, mnohem lépe se pak píše bakalářka a dělají se státnice z algoritmů**. 

Internet věcí je předmět, ve kterém jsme stavěli meteostanici. Jednalo se o zajímavý a časově náročnější projekt, který byl poprvé za celou dobu nastaven přátelsky pro distanční studium, na které neměli vyučující takové nároky, jako na prezenční studium. I tak, v obou případech se nejednalo o nic složitého. Spíše projekt vyžadoval slušnou časovou alokaci a železnou trpělivost s NodeRED.

A pak je tu předmět Design Patterns... Představte si, že celou dobu je do vás sypáno funkcionální paradigma a najednou na vás někdo vybafne s pokročilými OOP principy. Předmět nebyl těžký nebo špatný... Jen prostě do toho celého UU konceptu nezapadal. 

### První státnice - SW Vývoj

Ihned jak můžete, vrhněte se na první státnice. Atmosféra je obecně velmi přijemná a porota se hodně snažila pomáhat. Bohužel, dost otázek nebylo vůbec klarifikováno a člověk nevěděl, jak se na ně vůbec připravit, co vlastně chce komise slyšet. Zažil jsem na potítku člověka, který neznal Bootstrap, jelikož si vytáhl FE systémy, ale i tak se z toho docela vykecal. Prostě to jde, pokud jste se na to úplně nevykašlali.

### Pátý semestr 2022/2023

| Předmět | Celkové skóre | Počet kreditů | Datum zkoušky | Hodnocení | Osobní poznámka |
| --- | --- | --- | --- | --- | --- |
| Obchodní angličtina 5 | 93% | 3 | 14/01/2023 | 1 | Jako vždy - pohoda |
| Seminář k bakalářské práci 1 | 90% | 9 | 03/02/2023 | 1 | Nikdo mě na škole neponížil více 😁 |
| Kybernetická bezpečnost | 83% | 6 | 12/02/2023 | 2 | Super zajímavý předmět, docela jednoduchý. |
| Pokročilá algoritmizace | 83% | 9 | 03/01/2023 | 2 | Čert to vem - já tenhle předmět měl opravdu rád, byl super! |

A jdeme do finále přátelé... Celý semestr se točil okolo údajně nejtěžšího předmětu na škole - pokročilá algoritmizace. Předmět byl těžký, ale asi ne dostatečně, a proto se na škola stala asi největší křivda, co jsem během studia zažil. Na UU jsem vždycky razil pravidlo, jít na první termíny, i když nejsem na zkoušku dobře připravený. Proč? Protože každý další test byl těžší a těžší. Takže jsem na prvním terímnu ve finální písemce z algoritmizace dostal středně náročné příklady, které šlo celkem s přehledem vyřešit. Nakonec výsledná známka 2 a vše bylo bez nervů. Další skupiny ale takové štěstí neměly - zejména ti, co první test podělali a šli na opravu... 

Absurdní sitauce nastala poslední den oprav. Hrálo se tam totiž o dost - kdo Algoritmizaci udělal, mohl jít na předtermín státnic z Algoritmů. Mno onen den se sešlo 20 studentů, kteří první testy nedali a přišli na opravdu. Když dostali test, nestačili se divit. Jestliže úroveň předchozích testů byla středně náročná, tento test byl tvrdou kopíí zla z MatFyzu. Kolega mi ukazoval šílený kráterový graf, jehož samotné řešení by zabralo celý čas test. 20 lidí přišlo na test a 20 lidí testem neprošlo. 

### Státnice z Algoritmů

Připravte se, že budete s komisí počítat. Když jsem byl na potítku, kolega přede mnou dostal Dijsktrův algoritmus a musel podle Dijkstry opravdu řešit zadání. Já dostal matice a vektory - a opravdu jsem na papír před komisí počítal, abych dokázal, že látce opravdu rozumím. Tak či onak - komise opět super, snažila se pomáhat a celkově byla atmosféra opravdu příjemná. ¨

### Šestý semestr 2022/2023

| Předmět | Celkové skóre | Počet kreditů | Datum zkoušky | Hodnocení | Osobní poznámka |
| --- | --- | --- | --- | --- | --- |
| UX při vývoji produktu | 78% | 6 | 29/05/2023 | 2 | Výborný předmět, všem vřele doporučuji. |
| Vývoj v Java | 88% | 6 | 10/06/2023 | 1 | Javu už nechci nikdy ve svém životě vidět 😇 |
| Obchodní angličtina 6 | 78% | 3 | 14/05/2023 | 2 | ... Poprvé jsem angličtinu podcenil a neobtěžoval si ani podívat na dost specifická slovíčka. Moc se za ten výkon do dnes stydím 😆|
| Seminář k bakalářské práci 2 | 100% | 12 | 06/08/2023 | 1 | Pohoda... Rozhodně se neopakoval public shaming z minulého semestru. |
| Produktový management | 90% | 9 | 17/06/2023 | 1 | Nesmírně zábavný a poučný předmět. Poslední týmová práce se svou skupinou. Až nám slza ukápla |

... na recenzi pracuji ,bude dokončena.