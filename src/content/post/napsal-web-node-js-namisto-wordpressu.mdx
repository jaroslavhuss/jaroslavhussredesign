---
publishDate: 2019-02-19T00:00:00Z
title: Jak jsem napsal web v Node.js namísto WordPressu… a zamiloval se!
excerpt: Vlastně se to stalo včera, kdy ke mně nacupitala kolegyně a urgentně potřebovala udělat web. Předlohou byla zahraniční verze běžící na WordPressu, takže úkolem bylo web jenom překopírovat.
image: ~/assets/images/posts/node/node.png
category: koderstvi
readingTime: 3200
tags:
  - nodejs
---
import Node from '~/assets/images/posts/node/Node.astro';
import SEO from '~/assets/images/posts/node/Seo.astro';
import WebNodejs from '~/assets/images/posts/node/WebNodejs.astro';
import WebZakaznika from '~/assets/images/posts/node/WebZakaznika.astro';

Svůj volný čas věnuji z 50% na vzdělávání. V praxi to vypadá, že i během vaření jídla na další den sleduji oblíbené YT Channely nebo sosám rady z Udemy.com. A když se neučím, tak pracuji na vedlejších projektech. V posledních pár týdnech jsem dost sledoval vývoj v Node.js namísto WordPressu, ve kterém zpravidla všechny weby píšu, proto, když přišla příležitost, riskl jsem jít cestou Node.js.


## Jardo, potřebujeme asap web

Vlastně se to stalo včera, kdy ke mně nacupitala kolegyně a urgentně potřebovala udělat web. Předlohou byla zahraniční verze běžící na WordPressu, takže úkolem bylo web jenom překopírovat.

## Předloha byla na programování jednoduchá... co kdybych nešáhl po wordpressu?!

Když jsem se podíval do Lighthousu předlohy, trošku jsem se zděsil. Web ležel v rámci výkonu v červených číslech a díky zkušenostem s Wordpressem vím, jak je strašně jednoduché do červených čísel spadnout. Takže jsem autora nemohl obvinit vůbec z ničeho - takhle to prostě má spousta webů. Jenže rychlost je pro Google důležitá a co víc - pro koncového uživatele dvojnásob. Web neměl žádné komplikované prvky, které bych v JS nevěděl naprogramovat - byla to jasná volba.

<WebZakaznika />

Navíc - při představě, že stáhnu šablonu, budu ji dva dny čistit, potom řešit likvidaci zbytečných pluginů a další spoustu věcí, bylo rozhodnutí ve prospěch Node.js silnější a silnější.

## Bleskový vývoj v node.js

Vývoj mi zabral den a půl pracovní doby. Pomohl jsem si Bootstrapem, protože "ain't nobody got time for that" a hlavně tolik opěvovaný flex s gridem nemají (a nebudou) podporu v IE (12% trafficu na našich webech tvoří děsivě IE).

Na oplátku mi vyšla v lighthousu tahle čísla (a to jsem nedělal zpětnou optimalizaci, PWA, kešování, a další haldu kravinek, které si nechávám těsně před finálním deployem - takže budu všude v zelených číslech určitě). A ruku na srdce, optimalizace výkonu, accessibility i SEO bude ve skutečnosti v Node.js mnohem snazší. (web na Node.js funguje na 99% úplně stejně, jako jeho Wordpressová předloha).

<WebNodejs />

Když jsem se podíval na rychlost webu, první co mi svitlo hlavou bylo "Sakra! Kéž by mě tehdy kluci z STRV vybrali na Node.js nights - teď už jsem to tam mohl sekat jak vzteklý! :-)"

## A co SEO?

Pokud děláte s WP, určitě znáte SEO by Yoast. Pro každou stránku nastavujete klíčové slovo, meta description atd. Jak těžké tohle může být v Node.js?

<SEO />

## Vlastně je to ještě snazší...

Psaní on-page SEO je v Node.js vlastně ještě rychlejší, protože máte všechny routes přehledně přímo před očima. K routes pak už stačí jen přidat objekt se SEO atributy, který se pak propisuje v šabloně.

## Budoucnost webů vidím teď trošku jinak

WordPress je fantastická věc! Jsou typy webů, pro které bych rozhodně po Node.js nešáhl (jako ten příklad s e-shopem). Ale možná jsem už WordPressem znuděný. Ten čas strávený s Node.js byl nejenom extrémně zábavný, ale zároveň mi to všechno dávalo smysl. Orientovat se ve vývoji mi přišlo snazší a rychlejší než klikat ve Wordpressu a pak stejně sklouznout k editacím jádra šablony.

Možná se vyplatí vytvořit si malé Node.js CMS, komunikující s Firebase a front-end nechat buď na skvělém EJS nebo Reactu... Pro příspěvky si napsat vlastní malou FE aplikaci, která bude ukládat všechno do JSONu a na backendu volat JSON.